PRAEFATIO.

Quodsi omnium consensu ingens labor est iam dudum editos historiae
fontes pervestigare, partium studium in singulis scriptoribus agnoscere,
vera a falsis secernere3 si hoc labore superato difficillimum tamen est hi-
storiam rite conscribere, ita ut res gestae non nude et ieiune, sicut in
medii aevi annalibus, narrentur, sed lectori proponatur fidelis et vivida
imago conditionis quae fuerit populo de quo agatur3 ut huius mores et
instituta tamquam in tabula depinganturÍ¾ virorum qui maximas egerunt
parteS, indoles exponatur et diiudicetur3 artium denique disciplinarmnque
progressus ostendantur: si hi, inquam, labores iure ingentes censentur,
quo tandem nomine designandi sunt illi ubi historiam saeculi enarrandam
quis in se susceperit cuius fontes, ex quibus illustrari debeat, non tantum
non editi sint, sed primum undique sint conquirendi, saepe non nisi felici
casu deprehendendi, deinde critice tractandi eo proposito ut de singulo-
rum verborum sigifificatione vel integritate certo constet , ita ut praecedant
necesse sit grammatici, lexicographi et critici labores antequam de histo-
rici officio cogitari possit!

Hi labores mihi exantlandi, hae difficultates superandae erant, quum
historiam Abbadidarum mihi tractandam sumsissem. Et longe profecto a

me abest ut iis quae postulabantur satisfecisse me putem , nec magis prae

